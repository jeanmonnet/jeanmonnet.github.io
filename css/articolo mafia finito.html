<html>
<head>
<link rel="stylesheet" type="text/css" href="articolo mafia.css">
<title>
articolo su Paolo Borsellino
</title>
</head>
<body>

   <header class="site-header">        
      <sip class="header-fixed">
         <center><table>
            <tr>
               <td>
                  <d style="text-align:center">
                     Palermo
                  </d>
               </td>
            </tr>
         </table></center>
      </sip>
  </header>

    <div style="
 box-shadow:2px 2px 3px 3px #a3a0a1;
 background-color: white;
 vertical-align:middle;
 border: 5px solid rgb(20, 20, 20);"
 >
 <su>
    L'agenda rossa: segreto di Stato
 </su>
<h1>
Paolo Borsellino
</h1>
<h3>
   Gli ultimi 56 giorni
</h3>
<br>
<br>
<hr>
<br>
<br>
<img src="https://www.viagginews.com/wp-content/uploads/2019/07/Paolo-Borsellino-chi-era.jpg" style="width:1200px; height:670px;"> <br><br><img src="https://binaries.lasicilia.it/2021/04/13/via_d'amelio__1200x630_1618310812239.jpg"  style="width:1200px; height:630px;">
<h2>
La strage in Via d'Amelio
</h2>
<p>
   Domenica 19 luglio 1992, dopo aver pranzato a Villagrazia con la moglie Agnese e i figli Manfredi e Lucia, Paolo Borsellino si reca, insieme alla sua scorta, in via D’Amelio, dove vive sua madre.
   Una Fiat 126 parcheggiata nei pressi dell’abitazione della madre, con circa 100 kg di tritolo a bordo, esplode al passaggio del giudice, uccidendo oltre a Paolo Borsellino anche i cinque agenti di scorta Emanuela Loi (prima donna della Polizia di Stato caduta in servizio), il capo-scorta Agostino Catalano, Vincenzo Li Muli, Eddie Walter Cosina e Claudio Traina. L’unico sopravvissuto fu Antonino Vullo, ferito mentre parcheggiava uno dei veicoli della scorta e risvegliatosi in ospedale dopo l’esplosione, in gravi condizioni.
   Pochi giorni prima di essere ucciso, durante un incontro organizzato dalla rivista MicroMega, così come in una intervista televisiva rilasciata a Lamberto Sposini, Borsellino aveva parlato della sua condizione di <i>"condannato a morte"</i>. Sapeva di essere nel mirino di <i>"Cosa Nostra"</i> e sapeva che difficilmente la mafia si lasciava scappare le sue vittime designate. A qualcuno aveva detto:<i> "Devo fare in fretta, perché adesso tocca a me"</i>.
   Antonino Caponnetto, che subito dopo la strage aveva detto sconfortato: <i>"Non c’è più speranza...",</i> intervistato anni dopo da Gianni Minà ricordò che: <i>"Paolo aveva chiesto alla Questura, già venti giorni prima dell’attentato, di disporre la rimozione dei veicoli nella zona antistante l’abitazione della madre. Ma la domanda era rimasta inevasa. Ancora oggi aspetto di sapere chi fosse il funzionario responsabile della sicurezza di Paolo, se si sia proceduto disciplinarmente nei suoi confronti e con quali conseguenze."</i>
   La bomba venne radiocomandata a distanza, ma non è mai stata definita l’organizzazione della strage, nonostante il giudice fosse a conoscenza di un carico di esplosivi arrivato a Palermo appositamente per essere utilizzati contro di lui. Si sospetta che il detonatore che ha provocato l’esplosione sia stato azionato dal Castello Utveggio.
   Dopo l’attentato, l’ <b>"agenda rossa"</b> di Borsellino, agenda che il giudice portava sempre con sè e dove annotava i dati delle indagini, non venne ritrovata.
</p>
 <h2>
    L'agenda rossa
      </h2>
    <p>
      Un mistero lungo 27 anni. Un vero e proprio buco nero. Destinato, forse, a non trovare soluzione. Un'agenda dell’Arma dei Carabinieri, con la copertina rossa e rigida, diventata suo malgrado, il fulcro di un mistero irrisolto. Si tratta dell'agenda che il giudice Paolo Borsellino teneva sempre con sé. Non se ne separava mai. Eppure, dopo la strage in cui fu ucciso insieme con i cinque agenti della scorta, avuta in dono all’inizio dell’anno, non è mai stata ritrovata.Secondo quanto raccontato dai suoi più stretti collaboratori, e dopo l’attentato a Giovanni Falcone, il giudice aveva iniziato a scrivere una serie di appunti. Ma cosa c'era scritto? Nessun lo saprà mai. Forse. 
      Secondo il fratello di Paolo Borsellino, Salvatore, come ha ripetuto più volte, "c'era qualcuno che aspettava per fare sparire l'agenda rossa e per impadronirsene".
      L'agenda rossa è stata anche citata più volte nella sentenza di primo grado del processo 'Borsellino quater'. 
      I giudici della Corte d'assise di Caltanissetta, parlano di "connessione" quando si riferiscono ai "collegamenti" tra la scomparsa dell’agenda rossa di Paolo Borsellino e il depistaggio di Stato nelle indagini sulla strage di via d’Amelio. 
      Un depistaggio che - come aveva ribadito in Commissione antimafia il pm Nino Di Matteo, oggi consigliere del Csm - era iniziato subito dopo la strage (due anni prima dal momento in cui Di Matteo si era occupato delle indagini) per creare prove false, con una sorta di “fonte” della Polizia capace di fornire notizie, anche vere, da mettere in bocca al “pupo” Vincenzo Scarantino.
    </p>
      <center><img src="https://i2.wp.com/andreiaway.it/wp-content/uploads/2017/07/agenda-rossa1.jpg?resize=720%2C480" style="width:720px; height:480px;"></center>
      <h2>
      Il libro
   </h2> 
   <p>
      Molto è stato detto per celebrare la figura eroica di Paolo Borsellino. Molto poco invece si sa degli ultimi 56 giorni della sua vita, dalla strage di Capaci all'esplosione di via d'Amelio, quando qualcuno decide la sua condanna a morte.
      Con l’aiuto di ex colleghi magistrati, familiari, pentiti, amici, i due autori ricostruiscono gli ultimi 56 giorni del magistrato siciliano. E ci restituiscono le pagine dell’agenda scomparsa nell’attentato di via D’Amelio, in cui Borsellino annotava le riflessioni e i fatti più segreti che riguardavano soprattutto l’indagine sulla morte di Falcone.
       Qualcuno, subito dopo l’attentato, si affrettò a requisirla. Questo libro spiega perché.
      Chi incontrava? Chi intralciava il suo lavoro in Procura? Quali verità andava scoprendo? E perché, lasciato solo negli ultimi giorni della sua vita, disse: "Ho capito tutto... mi uccideranno, ma non sarà una vendetta della mafia... Forse saranno mafiosi quelli che materialmente, ma quelli che avranno voluto la mia morte saranno altri"? 
   </p>
   <center><img src="https://th.bing.com/th/id/R.ce728184f059d1f788159bb43003c87f?rik=utb%2fA%2fnMbCWuqQ&riu=http%3a%2f%2fwww.antimafiaduemila.com%2fimages%2fstories%2fCOPERTINE%2fl-agenda-rossa-di-paolo-borsellino.jpg&ehk=7bBhDI8nQt%2fiJETTA%2fJRmJpiJu0M55ckKfjwPWUBfS4%3d&risl=&pid=ImgRaw&r=0" style="width:1004px; height:1558px;"></center>
    <br><br><br>
    
    
   </div>
</body>
