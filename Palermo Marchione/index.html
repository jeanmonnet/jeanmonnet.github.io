<!DOCTYPE html>
<html lang="en" dir="ltr">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Palermo - Cosa vedere</title>
    <link rel="stylesheet" href="style.css">
    <script src="https://kit.fontawesome.com/a076d05399.js"></script>
   </head>
<body>
  <nav>
    <div class="menu">
      <ul>
        <li><a href="#politeama">Teatro Politeama</a></li>
        <li><a href="#museo">Museo Archeologico</a></li>
        <li><a href="#teatro">Teatro Massimo</a></li>
        <li><a href="#piazza">Quattro Canti</a></li>
        <li><a href="#cattedrale">Cattedrale</a></li>
        <li><a href="#castello">Castello della Zisa</a></li>
        <li><a href="#catacombe">Catacombe</a></li>
        <li><a href="#palazzo">Palazzo dei Normanni</a></li>
        <li><a href="#mercato">Ballarò</a></li>
        <li><a href="#kalsa">La Kalsa</a></li>
      </ul>
    </div>
  </nav>
  <div class="img"></div>
  <div class="center">
    <div class="title">Palermo</div>
    <div class="sub_title">Cosa vedere</div>
  </div>
  
  <center>
	<div class="subtitle" id="politeama">Teatro Politeama</div>
	<img src="https://www.travel365.it/f/politeama-theatre-palermo-italy-2-__801x0__.jpg.webp">
	<p>Iniziamo con un Teatro: il Politeama. Inaugurato nel 1874, quando era ancora incompleto, era stato iniziato da Giuseppe Damiami Almeyda per essere il "Teatro del popolo". La sua caratteristica sala a ferro di cavallo aveva una capienza di 5.000 spettatori, una doppia fila di palchi ed una galleria divisa in due ordini. La parte più suggestiva di tutto il Politeama però è sicuramente l'esterno. A vederlo potrebbe ricordare un po' il Pantheon, con la sua forma circolare. A sormontare l'arco del suo ingresso monumentale potrete vedere anche una quadriga bronzea con il dio Apollo.

Pensate che inizialmente il teatro era in realtà all'aperto, senza la copertura, un po' come l'Arena di Verona per intenderci. La copertura in metallo fu aggiunta solo 3 anni dopo l'inaugurazione.
Oggi è la sede dell'Orchestra Sinfonica Siciliana, e ospita bellissimo concerti anche di artisti internazionali sia classici che moderni.</p>

	<div class="subtitle" id="museo">Museo Archeologico Regionale Antonio Salinas</div>
	<img src="https://www.travel365.it/f/palermo-museo-archeologico-__696x0__.jpg.webp">
	<p>E' uno dei musei più importanti di Palermo e di tutta la Sicilia. Situato all'interno del vecchio Collegio dei Padri della Congregazione di San Filippo Neri, raccoglie al suo interno una vastissima collezione di reperti che riguardano strettamente la storia della Sicilia, dalla preistoria fino al Medioevo. Potrete vedere reperti risalenti al periodo in cui i Fenici avevano il controllo di Palermo e del circondario, altri di fattura Greca o Romana. Non mancano però anche testimonianze di altre culture, come dimostrano i reperti Egizi ed Etruschi.</p>

	<div class="subtitle" id="teatro">Teatro Massimo</div>
	<img src="https://www.travel365.it/f/teatro-massimo-4-__801x0__.jpg.webp">
	<p>Uno dei Teatri principali di Palermo. L'importanza di questo Teatro però non è riconosciuta solo a livello cittadino, ma anche nazionale ed internazionale: il Teatro Massimo infatti è anche il più grande teatro lirico d'Italia ed uno dei più importanti d'Europa. Per essere più precisi a precederlo sono solo l'Opéra di Parigi e la Staatsoper di Vienna. Per la sua importanza, consigliamo di vistarlo con un tour guidato in italiano.

Costruito nella seconda metà del 1800, è ricco di decori pregiati, lavorazioni laccate in oro, specchi e qualsiasi cosa vi possa venire in mente se pensate allo sfarzo. A stupire di questo teatro, oltre all'esterno che ricorda un tempio greco (è realizzato appunto in stile neoclassico) è anche l'acustica a dir poco perfetta al suo interno.
Molto belle le sculture ai lati dell'imponente scalinata di ingresso, con due leoni che sorreggono le allegorie della tragedia e della lirica.

La scritta sul frontone, motto del teatro, recita: "L'arte rinnova i popoli e ne rivela la vita. Vano delle scene il diletto ove non miri a preparar l'avvenire". L'autore è anonimo e sconosciuto.
Molto bello anche il cafè all'interno, aperto al pubblico per eleganti aperitivi in centro.
La sera il teatro si illumina e la piazza antistante si arricchisce di artisti di strada.</p>

	<div class="subtitle" id="piazza">Complesso di Piazza Pretoria, Quattro Canti e Piazza Bellini</div>
	<img src="https://www.travel365.it/f/panoramic-view-piazza-pretoria-piazza-della-vergogna-palermo-sicily-__801x0__.jpg.webp">
	<p>Nel crocevia di Piazza Vigliena, noto come "Quattro Canti", vi è una straordinaria concentrazione di chiese e monumenti storici. Si parte dalla stessa Piazza Vigliena, i "Quattro Canti" per l'appunto: questo incrocio è contraddistinto, nei 4 angoli, da 3 ordini di statue barocche che rappresentano, dal basso verso l'alto, le 4 stagioni dell'anno, i 3 vicerè spagnoli + Carlo V e, infine, le 4 sante patrone di Palermo prima dell'avvento di Santa Rosalia.

Si prosegue con Piazza Pretoria, nota come "Piazza della Vergogna" per via della fontana adornata da statue nude proprio di fronte il monastero delle suore di Clausura di Santa Caterina.

Nell'adiacente Piazza Bellini spiccano la chiesa di San Cataldo, tipico esempio di architettura Arabo Normanna, con la forma squadrata e la cupola rossa in alto, e la chiesa di Santa Maria dell'Ammiraglio, nota come "La Martorana". Molto piccola e ricca di mosaici bizantini, prende il nome dalla storia secondo cui qui nacque la famosa frutta martorana, opera delle monache benedettine del convento vicino fondato dalla nobildonna Eloisa Martorana.</p>

	<div class="subtitle" id="cattedrale">Cattedrale</div>
	<img src="https://www.travel365.it/f/cattedrale-palermo-__801x0__.jpg.webp">
	<p>La Cattedrale di Palermo sicuramente è uno dei luoghi più suggestivi della città. La sua struttura mastodontica è un insieme di stili e di architetture diverse che testimoniano la storia di questo edificio. Costruita intorno al 1185 e dedicata alla Santa Vergine Maria Assunta, dal 2015 fa parte del patrimonio Unesco relativamente all'itinerario Arabo-Normanno di Palermo, che comprende anche Cefalù e Monreale.

    A volere la sua costruzione fu l'arcivescovo Gualtiero Offamilio, che decise di farla edificare su un edificio di culto musulmano già esistente. La struttura della chiesa fu poi modificata nel corso dei secoli, con ristrutturazioni ed aggiunte, come quelle del XIV secolo che vide l'elevazione delle quattro torri campanarie. Tra il XV ed il XVI secolo invece furono costruiti il portico meridionale e quello settentrionale.
    
    La struttura della Cattedrale è a croce latina, con 3 navate divise da pilastri con statue di santi che facevano parte della decorazioni della tribuna di Gagini. Al suo interno troverete le tombe imperiali e reali di Enrico VI, Federico II, l'imperatrice Costanza e Ruggero. Inoltre nella cattedrale c'è anche la stanza del Tesoro, dove potrete ammirare paramenti sacri dal XVI al XVIII secolo e la tiara d'oro di Costanza d'Aragona.</p>

	<div class="subtitle" id="castello">Castello della Zisa</div>
	<img src="https://www.travel365.it/f/palermo-zisa-bjs2007-02-1-__801x0__.jpg.webp">
	<p>Per visitare il Castello della Zisa dovrete spostarvi un po' dal centro storico, ma il gioco vale la candela. Questo splendido palazzo fu costruito nel 1165 come residenza estiva della famiglia reale. Quello che stupisce è senza dubbio l'esterno del palazzo, caratterizzato da un ampio parco con vasche che lo percorrono in tutta la sua lunghezza, giardini e pergolati.

    L'interno invece oggi rimane spoglio di quella bellezza che lo aveva caratterizzato nei secoli. Rimangono però le architetture arabe all'interno delle stanze, con un impressionante studio simmetrico e stereometrico per garantire l'areazione, il fresco e l'umidità desiderate nelle varie stanze. Molto bella la Sala della Fontana, le colonne e gli affreschi del piano terra, che pare nascondano una leggenda. A voi scoprirla.
    Dal 1991 la Zisa ospita il Museo d'arte islamica.</p>

	<div class="subtitle" id="catacombe">Catacombe dei Cappuccini</div>
	<img src="https://www.travel365.it/f/catacombe-dei-cappuccini-palermo-__801x0__.jpg.webp">
	<p>Un luogo un po' macabro ma decisamente particolare: "Il luogo dove i vivi incontrano i morti", come si legge sul sito dedicato al cimitero del Convento dei Frati Cappuccini di Palermo. E non si tratta di un banale modo di dire: la frase chiarisce a pieno il motivo per cui i frati cominciarono a mummificare i cadaveri, ossia, dare ai parenti la possibilità di continuare a incontrare i propri cari, proprio come se quest'ultimi fossero vivi. Da qui l'idea di migliorare i processi di mummificazione naturale e di estendere tale pratica alla borghesia palermitana. Per questo motivo, dal Seicento all'Ottocento, migliaia le persone, perlopiù notabili, decisero di affidare ai Cappuccini i corpi dei loro defunti in cambio di ricche donazioni. Tale pratica è terminata agli inizi del ‘900, con la significativa eccezione di Rosalia Lombardo, bambina di due anni mummificata (però artificialmente) per volere del padre e tutt'ora ospitata nelle catacombe.

    Il complesso è diviso in "corridoi": il corridoio dei Frati Cappuccini, il nucleo più antico e centrale; il corridoio dei prelati; il corridoio delle donne, vestite con abiti ricamati, mentre le donne vergini si trovano nella Cappella del Crocifisso; il corridoio degli uomini; cappella dei bambini e corridoio delle famiglie, dove sono state riunite intere famiglie; il corridoio dei professionisti, con i corpi mummificati di medici, pittori, avvocati, ufficiali e soldati, tra cui quello del pittore Velasquez.</p>
    
  <div class="subtitle" id="palazzo">Palazzo dei Normanni e Cappella Palatina</div>
	<img src="https://www.travel365.it/f/norman-palace-san-giovanni-eremiti-domes-palermo-__801x0__.jpg.webp">
	<p>Il Palazzo dei Normanni, conosciuto altrimenti come Palazzo Reale, era una reggia decisamente sontuosa, ricca di affreschi e mosaici. A spiccare tra i vari "appartamenti" è senza dubbio la Cappella Palatina, originariamente la chiesa della famiglia reale. Completamente decorata con mosaici bizantini e stalattiti in legno, è senza dubbio uno dei luoghi più belli di tutta la Sicilia.

    Il Palazzo però non è stato solo la dimora della famiglia reale, ma anche la residenza dei Vicerè spagnoli, che la scelsero come loro "casa" durante il XVI secolo. In quel periodo furono abbattute le torri normanne (tranne la torre Pisana) e furono aggiunti due cortili interni oltre ad altre sale di rappresentanza. Tra queste spicca la Sala d'Ercole, che prende il nome da alcuni affreschi che ritraggono le 12 fatiche di Ercole, realizzati da Velasquez. Oggi una parte del Palazzo è anche la sede dell'Assemblea Regionale Siciliana.</p>

  <div class="subtitle" id="mercato">Mercato Storico del Ballarò</div>
	<img src="https://www.travel365.it/f/ballaro1-__801x0__.jpg.webp">
	<p>Il più antico mercato di Palermo, di matrice araba così come quello del Capo e quello più famoso della Vucciria, è un vero e proprio tripudio di colori, sapori, odori, suoni. Un contagio sinestesico pazzesco che si estende per tutto un quartiere, con bancarelle e negozi (Putìe) che mettono in mostra tutta la mercanzia: frutta e verdura, carne, pesce freschissimo ancora vivo. E ancora un sacco di street food, che va dai panini con le panelle alle "Pollanche", le pannocchie bollite, le patate bollite, il polpo, i fichi d'india e chi più ne ha più ne metta. Un'esperienza assolutamente da non perdere.</p>
  
  <div class="subtitle" id="kalsa">La Kalsa</div>
	<img src="https://www.travel365.it/f/img20221031162029-__801x0__.png.webp">
	<p>Visitare la Kalsa (dall'arabo al-Khalisa) significa immergersi in quello che per secoli è stato il luogo privilegiato della politica, della finanza e della cultura di Palermo. In questa zona c'è da vedere davvero tanto.
    Palazzo Mirto, Palazzo Abatellis e l'Oratorio dei Bianchi sono i luoghi dove il passato glorioso della Kalsa e di Palermo viene custodito gelosamente.
    
    Palazzo Mirto è stato per quattro secoli la dimora della famiglia normanna più antica di Sicilia, i Filangieri Conti di San Marco, poi Principi di Mirto.
    Palazzo Abatellis è uno spazio museale con numerose collezioni medievali, moderne e archeologiche accumulate durante il XIX secolo grazie a lasciti privati e alla soppressione delle corporazioni religiose. In particolare qui si trovano i capolavori dell'Annunziata di Antonello da Messina, e il Trionfo della Morte, di artista sconosciuto, ma di levatura tale da ispirare Picasso per il suo "Guernica".
    Infine, l'Oratorio dei Bianchi è sede della Nobile, Primaria e Real Compagnia del Ss.Crocifisso. Qui tra l'altro è possibile ammirare la porta lignea "Bab el Fotik", rinominata "Porta della Vittoria" dai Normanni che posero fine alla lunga dominazione araba in città.
    
    Qui infine si trova anche Piazza Magione, una sorta di spianata con prato verde e tutti edifici diroccati intorno. Si tratta dei resti dei bombardamenti della seconda guerra mondiale. La sera Piazza Magione è un centro di ritrovo per i giovani palermitani. Nella piazza si trova anche la splendida Chiesa della Magione.
    Qui inoltre fa tappa il tour a piedi No Mafia, un tour a piedi per scoprire di più sulla mafia e sul movimento civico contro il suo potere</p>
  </center>
</body>

</html>
